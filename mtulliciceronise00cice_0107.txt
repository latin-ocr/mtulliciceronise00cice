EPP. AD ATTICVM XI. xvi

fuisse ut eam peterem ab illo, et eo minus quod huius
consili iam ne socium quidem habeo quemquam. Qui in
Asia sunt rerum exitum exspectant, Achaici etiam Fufio
spem deprecationis adferunt. Horum et timor idem fuit
5 primo qui meus et constitutum3 mora Alexandrina causam
illorum correxit, meam evertit. Quam ob rem idem a te 3
nunc peto quod superioribus litteris, ut, si quid in perditis
rebus dispiceres quod mihi putares faciendum, me moneres.
Si recipior ab his, quod vides non fieri, tamen quoad bellum
10 erit quid agam aut ubi sim non reperiog sin iactor, eo
minus. Itaque tuas litteras exspecto easque ut ad me sine
dubitatione scribas rogo.
s Quod suades ut ad Quintum scribam de his litteris,4
facerem, si me quicquam istae litterae delectarent. Etsi
15 quidam scripsit ad me his verbis, ‘Ego ut in his malis
Patris sum non invitus; essem libentius, si frater tuus ea
de te loqueretur quae ego audire vellem.⁷ Quod ais illum
ad te scribere me sibi nullas litteras remittere, semel ab
ipso accepi. Ad eas Cephalioni dedi qui multos mensis
20 tempestatibus retentus est. Quintum filium ad me acer-
bissime scripsisse iam ante ad te scripsi.
Extremum est quod te orem, si putas rectum esse et5
a te suscipi posse, cum Camillo communices ut Terentiam
moneatis de testamento. Tempora monent ut videat ut
25 satis faeiat quibus debeat. Auditum ex Philotimo est eam
scelerate quaedam facere. Credibile vix est, sed certe, si
quid est quod fieri possit, providendum est. De omnibus
rebus velim ad me scribas et maxime quid sentias de ea
in qua tuo consilio egeo etiam si nihil excogitas. Id enim
30 mihi erit pro desperato. 111 Non. Iun.

4 nullam addend. post spem com. IVesenng asserunt codd. : au-
ferunt Man. : differunt Gronovius 10 post iactor liabent aut reicior
Crat. L (manga), glossema vocis iactor nt arridetur 25 debet Ascensizts
L (marg.)‚f0rt. recle 28 sentias [Vescnluvgz scribas M 29
qua I‘Vesenbmg: quo M excogites Il'esenbwg

